---
title: Klaar voor de start
order: 2
---

Nu we de introductie bij langs zijn gelopen, kunnen we beginnen met het onderzoek. Je doorloopt wat ik heb gedaan, waarom ik dat heb gedaan, wat de resultaten hiervan zijn en wat ik hier in de toekomst mee ga doen. 

## Waar ik naartoe werk
Vaak start een onderzoek met een probleem, maar nu niet. Als jong bedrijf is mijn probleem: ‘Ik heb nog niet de doelen bereikt die ik wil bereiken’. In plaats van het oplossen van problemen ga ik daarom voor het bereiken van doelen.

### Doelen
Om een betere versie te worden van het bedrijf dat ik nu ben, heb ik de volgende doelen gesteld:

- **Primair doel:** Unieke waarde creëren voor mijn (toekomstige) klanten
- **Secundair doel:** Mijn inkomstenstroom van eenmalige inkomsten (verkoop van websites) verbreden met terugkerende inkomsten

<bijlage text="het belang van unieke waarde">

Het ontwikkelen van waarde, Value Propositions, is een belangrijk onderdeel van je strategie. Met goede value propositions kun je invloed uitoefenen op keuze van een klant om wel of niet bij jou te komen. Om deze reden worden ze dan ook vaak gebruikt in marketing, zoals de website.

Met value propositions haal je klanten binnen, dus is het belangrijk deze te communiceren. Het is een tool waarmee je klanten binnenhaalt en tevreden stelt. Met goede value propositions creëer je niet alleen tevreden klanten, maar het is over het algemeen ook nog eens de beste manier van marketing.

### Bronnen
-	https://corporatefinanceinstitute.com/resources/knowledge/strategy/value-proposition/

</bijlage>

Het secundaire doel is een vervolg op het primaire doel. Bij het behalen hiervan moet nog steeds aan het primaire doel worden voldaan. Het gaat dus om het creëren van terugkerende inkomsten, welke niet ten koste gaan van de gecreëerde waarde voor mijn (toekomstige) klanten.

> [**72%** van de nieuwe producten en diensten voldoet niet aan de **verwachting** van de klant](https://www.youtube.com/watch?v=ReM1uqmVfP0 "Bron: Strategyzer").

### Vraagstelling
Bij een onderzoek hoort een onderzoeksvraag, welke in dit geval volgt uit de doelen. De hoofdvraag van dit onderzoek is dan ook: “Hoe creëer ik unieke waarde voor mijn (toekomstige) klanten?”

<!-- ## Unique Value Propositions
uitleggen waarom ik dit meet in value propositions. Uitleggen waarom value propositions waarde zijn

> Het gaat allemaal om **kwaliteit!** -->
