---
title: Het avontuur
order: 3
---

Niet alleen resultaten zijn belangrijk, ook hoe je bij die resultaten komt. Op deze pagina vind je een overzicht van wat ik ben doorlopen en wat mij hierbij heeft geholpen. Op de volgende pagina's ga ik hier per onderdeel dieper op in. 

## De 4 fases
Als houvast heb ik er voor gekozen een onderzoeksmodel te volgen. Deze is er niet om aan vast te kleven, maar bied wel steun. Ik heb gekozen voor het model Appreciative Inquiry, wat met een positieve aanpak zorgt voor verandering binnen een bedrijf. Het model doorloopt de volgende 4 fases:

<Bijlage text="Meer over Appreciative Inquiry">

Appreciative Inquiry is een krachtgericht, positieve aanpak tot verandering binnen een bedrijf. Het kan gebruikt worden door individuen, teams, organisaties of in sociale groepen. Ik als individu gebruik het om een persoonlijke visie te krijgen van mijn bedrijf. Een visie van waardes die ik voor mijn klanten creëer. 

### Wat dit model uniek maakt
Wat dit model anders maakt dan andere verander-modellen is dat het focust op ‘the best of what is’. Een positieve aanpak waarmee je de kracht die je hebt versterkt en nieuwe krachten creëert. Dit komt precies overeen met het doel van dit onderzoek: Waardes versterken en creëren. 

### Stappen
Met hoeveel personen je ook bent, het proces bestaat uit 4 stappen: Discover, Dream, Design, Destiny. Deze stappen noemen we de 4-d Cycle. Deze zie je in onderstaande afbeelding:

![Appreciative Inquiry](~/assets/img/appreciativeInquiry.jpg)

Bronnen
-	https://cvdl.ben.edu/blog/what-is-appreciative-inquiry/

</Bijlage>

<Model></Model>

### Discover
Het ontdekken van hoe het er in mijn bedrijf op dit moment aan toe gaat. Het is een diagnose van de huidige situatie. Dit is nodig om te kunnen bepalen waar verbeterd kan worden. 

Vraagstelling: *Hoe ziet de huidige situatie er uit?*

### Dream
De ‘dream’ is de optimale situatie. Wat is de gewenste situatie, de droomsituatie. Dit dient als stuurpunt voor waar ik naartoe. Hierbij focus ik me op waardes die ik in de toekomst kan creëren voor mijn klanten.  

Vraagstelling: *Hoe ziet de gewenste situatie er uit?*

### Design
Het design is een ontwerp van de nieuwe situatie. Deze moet haalbaar zijn binnen- en passen bij mijn bedrijf. Er wordt gestreefd naar de bevindingen van de Dream fase, met de resultaten van de discover fase in gedachten. Het is waarschijnlijk een middenweg tussen die twee. 

Vraagstelling: *Wat is een mogelijke nieuwe situatie binnen mijn bedrijf, gegeven de huidige en optimale situatie?*

### Destiny
Het creëren van de toekomstige situatie. In andere woorden, het realiseren van het gemaakte ontwerp. Dit is een plan dat over een langere tijd wordt uitgevoerd. 

Vraagstelling: *Hoe realiseer ik de nieuw ontworpen situatie?*

## Gebruikte tools
Er zijn een heleboel slimme mensen die mij voor waren met dit soort onderzoeken. Hier haal ik mijn voordeel uit door gebruik te maken van eerder bedachte modellen. Ik heb er drie gebruikt, welke hieronder worden beschreven.

### Lean Canvas
Als afbakening gebruik ik het Lean Canvas. Dit is een aangepast versie van het Business Model Canvas en richt zich specifiek op ondernemers van een startup. Het Bestaat uit 9 velden, waarvan ik me tijdens dit onderzoek in eerste instantie richt op de eerste 4: 

1.	**Customer Segments:** Groepen waar ik mijn klanten in kan opdelen
2.	**Problem:** De problemen die deze groepen ervaren
3.	**Solution:** Oplossingen die ik voor deze problemen heb
4.	**Unique Value Proposition:** De waarde die ik met deze oplossingen creëer

<Bijlage text="Waarom het Lean Canvas?"> 

Moderne bedrijven kiezen vaak voor een Business Model Canvas (BMC) in plaats van een Business Plan. Het Lean Canvas is een aangepaste versie van het BMC die zicht richt op ondernemers van startups. Ash Maurya maakte het door de focus te leggen op problemen die klanten ervaren en oplossingen die een bedrijf hiervoor creëert. 

### Lean Canvas vs Business Model Canvas
Het verschil zit hem in 4 velden. Hieronder zie je het Business Model Canvas met daarin de wijzigingen tot het Lean Canvas.
 
Door de aanpassingen is het Lean Canvas meer gericht op de waarde dat hetgeen wat je als bedrijf aanbied je klant oplevert. Het voorkomt dat je een product of dienst op de markt brengt waar niemand behoefte aan heeft. 

### Waar is het goed voor?
Het Lean Canvas heeft niet alleen dezelfde vorm als het Business Model Canvas, maar ook dezelfde voordelen. Deze, plus een paar extra. 

#### Lean
Met een Lean aanpak streef je naar wendbaarheid en snelle groei van je ideeën. Deze kenmerken zijn haalbaar met het canvas. Ten eerste is het een tool die niet veel tijd kost om in te vullen. Ten tweede is het ingevulde canvas niet definitief, omdat je constant aanpassingen kunt en moet maken.

#### Snel van idee naar werkelijkheid
Vergeleken met ander modellen zorg je met het Lean Canvas voor een snellere overgang van idee naar werkelijkheid. De focus ligt op een snelle time-to-market. Dit maakt het geschikt als je gericht bent op het leveren van een veelgevraagde dienst in een snel veranderende markt. Precies waar mijn bedrijf zich in begeeft dus. 

#### Begrijp je klant
Wanneer je het gedrag van je klant begrijpt, kun je begrijpen wat hij of zij echt wil en dit implementeren in je aanbod. Met het canvas kun je rekening houden met verschillende klantsegmenten, om zo een breder scala aan potentiële productgebruikers te dekken.

## Bronnen
-	[Railsware.com](https://railsware.com/blog/lean-canvas-a-tool-your-startup-needs-instead-of-a-business-plan/#What_is_lean_canvas)
</Bijlage>

<LeanCanvasEmpty> </LeanCanvasEmpty>

#### Tijdens de Discover fase
Hier richt ik me op de eerste twee velden: Customer Segments en Problem. Ik kijk naar mijn klanten en hoe ik deze in kan delen, waarop ik me vervolgens richt op de problemen die zei ervaren. 

#### Tijdens de Dream fase
Tijdens deze fase richt ik me op de volgende twee velden: Solution en Unique Value Proposition. Welke oplossingen voor deze problemen kan ik vinden en welke voordeel voor mijn klanten creëer ik hiermee?

### Value Proposition Canvas
Met het Value Proposition Canvas ga ik, zoals de naam al zegt, dieper in op de value propositions. Omdat het vinden van value propositons cruciaal is voor het beantwoorden van mijn hoofdvraag, is dit model heel belangrijk. 
Het bestaat uit twee onderdelen: Customer Profile (cirkel) en Value Map (vierkant). 

<Bijlage text="Waarom het Value Proposition Canvas?">

Op het eerste gezicht lijkt deze tool een eenvoudig vel papier met een groot vierkant en grote cirkel. Deze twee vormen samen zijn bedoeld om inzicht te geven in welke kenmerken en functionaliteiten een product moet hebben om aan de eisen van een bepaalde categorie gebruikers te voldoen.

### Focus en richting
Het enthousiasme dat een startup ervaart bij het ontstaan van een idee is heel goed, maar kan ook werk belemmeren en blinde vlekken creëren. Een ander groot risico is om de verkeerde kant op te gaan met je product of dienst, waardoor de vraag uiteindelijk te laag is. Het Value Proposition Canvas dient als rode draad om gefocust te blijven en op het juiste spoor te blijven. Het geeft inzicht in je potentiële klanten, wat ze nodig hebben en hoe je ze tevreden kunt stellen. Op basis daarvan kun je een product of dienst creëren dat klanten écht willen. Met dat in gedachten richt je je focus op een bepaald doel. 

### Meer tevreden klanten
Het is een moeilijk iets te verkopen als je je klanten niet kunt binden. Ook al zou je gedachten kunnen lezen, dat is misschien nog steeds niet genoeg om precies te leveren wat klanten willen. In zo’n geval heb je een brug nodig tussen het begrijpen van de behoeften van de klant en het leveren van een bevredigend product of dienst. Het Value Proposition Canvas is deze brug. Hiermee kun je de kernfactoren definiëren waaraan het publiek de grootste waarde hecht. Op basis daarvan vermijd je irrelevante zaken en richt je je op waar je je klanten echt blij mee maakt. 

### Juiste informatie en effectieve marketing
Het is belangrijk dat je potentiële klanten begrijpen wat je product of dienst te bieden heeft en waarom het hun geld waard is. Met behulp van het Value Proposition Canvas kun je een goed passende boodschap creëren die is afgestemd op je doelgroep. 
Een goed passende boodschap is slechts een baksteen van een marketingmuur die je op kunt bouwen. Het canvas zal ook hiervoor worden gebruikt. Zodra je een fundamenteel begrip hebt van het klantensegment en de waardes die je dienst moet bieden, zullen veel dingen makkelijker worden.

</Bijlage>

<ValuePropositionCanvasEmpty> </ValuePropositionCanvasEmpty>

#### Customer Profile
Het Customer Profile is onderverdeeld in 3 vakken:

-	**Customer jobs:** De taken die een klant moet uitvoeren
-	**Pains:** Problemen waar de klant tegenaan kan lopen bij het uitvoeren van de taken 
-	**Gains:** Het positieve wat de klant er verwacht uit te halen

#### Value Map
Ook de value map is onderverdeeld in 3 vakken:

-	**Products & services:** De producten en diensten die ik aanbied als bedrijf
-	**Pain reliever:** Hoe de producten en diensten de genoemde pains van de klant verhelpen
-	**Gain creators:** Hoe de producten en diensten de genoemde gains van de klant creëren

Met het value proposition canvas zoek je naar overeenkomsten tussen wat de klant wil en hoe jouw producten en diensten ze dit kunnen geven. Je zoekt een match tussen het Customer Profile en de Value Map

### Customer Journey Canvas
Dit canvas dienst vooral als ondersteuning en wordt niet letterlijk gebruikt. Het model brengt het hele proces in kaart, van de allereerste gedachte aan een nieuwe website tot en met de website in gebruik is. 
Dit gehele proces bestaat uit 3 periodes: pre-service, service en post-service. Ik heb de middelste periode aangepast voor mijn onderzoek door hem in tweeën te delen. Dit leidt tot de volgende periodes:

-	Pre-service
-	Service
	-	Proces (het maken van de website)
	-	Eindproduct (de website zelf)
-	Post-service

Deze periodes dienen als afbakening voor het verzamelen en indelen van data. Hiernaast creëert het overzicht en richting. Het onderzoek zal specifiek op elke periode in gaan. Alle contactmomenten binnen deze periodes zullen worden ontworpen met de gedachte aan kwaliteit.
