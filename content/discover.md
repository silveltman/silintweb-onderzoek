---
title: Discover
order: 4
---

De eerste fase is de Discover fase, waarmee ik de huidige situatie in kaart breng. Zo ontdek waar ik me op moet blijven focussen en waar verbeterd kan worden. Dit wordt bekeken over alle periodes: pre-service, service en post-service. 

## Lean canvas V0
Om te beginnen heb ik een Lean Canvas opgesteld, versie 0. Deze laat zien hoe ik mijn bedrijf in eerste instantie zag, voordat ik daadwerkelijk begon met het verzamelen van data. Dit kan later worden vergeleken met een nieuwe versie.

<LeanCanvas 
  :customer-segments=" [
    'Zzpers',
    'Vrienden',
    'Familie',
    'Via via'
  ]"
  :problem=" [
    'Prijs onbekend',
    'Content schrijven is moeilijk',
    'Onduidelijk wat er gaat gebeuren',
    'Trage website'
  ]"
  :solution=" [
    'Prijs op basis van vragenlijst',
    'vragenlijst voor het schrijven van de content',
    'Proces laten zien op website',
    'Jamstack'
  ]"
  :uvp=" [
    'Maatwerk', 
    'Prestaties',
    'Makkelijk bewerken',
    'Duidelijk proces',
    'Betrokkenheid'
  ]">
</LeanCanvas>		


## Doelgroepen
Dat het belangrijk is data bij mijn klanten te verzamelen is vrij logisch, zij zijn immers degene aan wie ik waarde moet bieden. Maar wat ook belangrijk is, is mijn klanten hun klanten. De website die ik maak dient uiteindelijk deze groep, dus door deze groep tevreden te stellen maak ik mijn eigen klanten ook tevreden. 

## Klanten
Met mijn klanten ga ik in op alle periodes: pre-service, service en post-service. Ik doe onderzoek door eerst persona’s op te stellen en vervolgens in gesprek te gaan in de vorm van een semigestructureerd interview.

### Persona’s
Voordat ik contact ben gaan zoeken met mijn klanten, heb ik zelf research gedaan. Omdat ik voor mijn klanten al een website heb gemaakt, weet ik al heel veel over hun en hun bedrijf. Tijdens het proces van een website maken is het namelijk belangrijk je klant goed te leren kennen. Uit mijn herinneringen, opgeslagen documenten, de gemaakte website en mijn grote vriend Google, heb ik veel informatie kunnen verzamelen.

Met deze informatie heb ik vervolgens persona’s gemaakt. Deze hebben mij geholpen met het opstellen van customer segments voor in het nieuwe Lean Canvas. Dit heb ik gedaan door te kijken naar de data uit de interviews en deze bevindingen te linken met kenmerken van de verschillende persona's. Op deze manier ben ik op 2 cutomer segments gekomen: Kleine bedrijven met website ervaring en kleine bedrijven zonder website ervaring.  

### Interviews
Voor de doelgroep ‘klanten’ heb ik gekozen voor het houden van interviews. Deze interviews zijn semi-gestructureerd. Ik heb vragen waar ik antwoord op wil, maar loop deze niet stuk voor stuk bij langs. Op deze manier kom ik achter dingen waar ik zelf misschien wel nooit op was gekomen. 
De vragen die ik heb gebruikt vallen ieder binnen een bepaalde periode:

<Bijlage text="Waarom deze manier van interviewen?">

Een semi-gestructureerd interview kan op het eerste gezicht misschien de makkelijke keuze lijken, maar dat was zeker niet het geval. Ook al hoefde ik minder vragen te bedenken, er waren nog genoeg andere dingen die ik nog moest voorbereiden. Ook na de interviews maakte mijn manier het mezelf lastig. Het vergelijken van de data was een stuk lastiger, omdat de interviews erg varieerde. Maar goed, ik ga een uitdaging niet uit de weg en ben achteraf ook erg blij dat ik het op deze manier heb gedaan. Ik denk namelijk dat dit heeft geleid tot de meest waardevolle data. 

### Een normaal gesprek
Allereerst was het belangrijk dat het interview de vorm had van een normaal gesprek. Lekker bakje koffie met een muziekje op de achtergrond. Ik vroeg dan ook vaker 'wil je met me in gesprek?' dan 'mag ik je interviewen?'. 

Wanneer het een écht interview is hebben mensen vaak de neiging antwoorden te geven waarmee ze je blij mee denken te maken. Of antwoorden waarvan ze denken dat het gepast is voor een onderzoek van een hogeschool. Dit was niet de bedoeling. Ik wilde echte informatie. Informatie die ik ook zou krijgen als dit gesprek niet voor een onderzoek was. 

### Semi-gestructureerd
Met deze manier van interviewen heb je een aantal punten waar je informatie over wilt, maar dit verzamel je niet door simpelweg vragen bij langs te lopen. Ik wilde de vrijheid in het interview bewaren om zo te kijken welke dingen aan bod komen wanneer ik mijn klanten zelf aan het woord laat. Het doel van de interviews is achter dingen komen die ik nog niet weet. 

### De vragen 
Ook de vragen die ik heb gebruikt gaven mijn klant veel vrijheid. Weer om te zien waar de klant zélf over begint als je hem/haar die kans geeft. De vraagstelling: “Wat werkt en waar heb je behoefte aan?” is eentje die je in verschillende periode ziet terugkomen. Het zijn vragen die leiden tot nuttige, oplossingsgerichte antwoorden. 

</Bijlage>

#### Pre-service:
- Waarom wilde je een website?
- Waarom heb je voor mij gekozen?
- Wat waren je verwachtingen?

#### Service > proces:
- Wat werkt er voor jou tijdens het proces?
- Waar heb je behoefte aan tijdens het proces?
- Wat zeg je tegen mensen als je praat over mijn dienstverlening?
- Zou je mij aanbevelen aan anderen en waarom?

#### Service > eindproduct:
- Wat werkt er voor jou in het eindproduct?
- Waar heb je behoefte aan in het eindproduct?
- Heb je een favoriete website?

#### Er na:
- In hoeverre kloppen de verwachtingen die je in eerste instantie had?
- Wat werkt voor jou nadat de website online staat?
- Heb je nu nog ergens behoefte aan?

### Data verwerken
Alle interviews heb ik opgenomen. Ik heb er bewust voor gekozen om niet alles letterlijk te transcriberen, maar heb uitgebreide notities gemaakt naar aanleiding van de opname. Opgedeeld per periode en vraag geeft dit mij een goed overzicht van het interview. Mocht ik toch de exacte bewoording nodig zijn dan kan ik altijd de opname terugluisteren. 

De data verkregen uit de interviews heb ik verwerkt in een zelfgemaakt format. Hierin kan ik alle belangrijke data uit de interviews in invullen. De basis voor dit template zijn de periodes, welke vervolgens weer zijn onderverdeeld in categorieën.

<Bijlage text="Hoe ik op dit format ben gekomen?">

Zoals ik eerder al noemde is het verwerken van de data uit een semi-gestructureerd interview lastig. Ik ben begonnen met het vergelijken van alle data en te kijken waar ik mogelijke overeenkomsten zag. Hete onderverdelen in periodes kwam ik zelf nog wel uit, daar had ik immers ook de vragen op gebaseerd, maar verder kwam ik niet. Ik ben toen research gaan doen en kwam uit op een techniek genaamd coderen.

### Van data naar format
Aangezien je in een semi-gestructureerd interview nog niet precies weet waarnaar je naar op zoek bent, is het handig om structuur aan te brengen in je data. Dit is wat je met coderen doet. Je verbind kernwoorden met de informatie die in de interviews voorbij komt. Deze kernwoorden noem je ook wel labels. 

#### Interviews uitwerken
Voordat je kunt beginnen met coderen, is het belangrijk de interviews uit te werken. Dit kan door ze letterlijk te transcriberen, maar dat hoeft niet. Ik heb mijn interviews op een vrijere vorm uitgewerkt aan de hand van een audio-opname. Bepaalde delen nam ik letterlijk over maar andere delen noteerde ik in mijn eigen woorden. Het feit dat ik als enige deze interviews hoef uit te werken geeft mij de vrijheid om het op deze manier te doen. De uitwerkingen zijn misschien voor anderen moeilijk te begrijpen, maar voor mij juist extra goed.

#### Coderen
Hoe toevallig het ook is, ik heb het hier niet over codes van een website. Voor het coderen van een interview lees je de uitgewerkte interviews door en verbind je labels (codes) aan bepaalde delen. Deze codes geven uiteindelijk alle thema's weer. Dit doe ik voor alle interviews die ik heb afgenomen.

#### Codes vergelijken
Nu alle codes gevorm zijn is het tijd om deze met elkaar te vergelijken. Zo kun je codes die bij elkaar horen samenvoegen binnen een overkoepelende code. Het is niet zo dat elke code maar bij één overkoepelende code kan horen. Codes kunnen bij meerdere overkoepelende codes horen.

Ook in deze stap geldt dat je de overkoepelende codes tijdens het proces meestal aanpast. Uiteindelijk eindig je met enkele hoofdcategorieën. Verder worden ook niet alle codes die je vindt gebruikt. Als iets bijvoorbeeld maar in 1 interview kort aan bod komt is het waarschijnlijk niet erg belangrijk. Ook zijn sommige onderwerpen gewoon niet relevant voor het onderzoek.

#### Het format
Zoals eerder genoemd heb ik een format gemaakt om de data uit mijn interviews in in te vullen. Dit format is ontstaat uit de codes. Het bestaat uit 4 velden, welke elk (eventueel) zijn onderverdeeld in categorieën, de codes. De data uit de interviews deel ik vervolgens in op de juiste plaats. Zo creëer ik overzichtelijke data, dat beter vegeleken kan worden. 

### Bronnen
-	https://www.youtube.com/watch?v=1OGhiXIKX-o
- https://www.scribbr.nl/onderzoeksmethoden/stappenplan-voor-het-gebruiken-van-een-interview-je-scriptie/
- https://www.scribbr.nl/onderzoeksmethoden/coderen-interview/

</Bijlage>

<Format 
  :pre=" [
    'Reden / doel', 
    'Keuze voor mij',
    'Verwachting'
  ]"
  :proces=" [
    'Werkwijze',
    'Communicatie',
    'Content'
  ]"
  :eindproduct="[]"
  :post=" [
    'Diensten / mogelijkheden', 
    'Veranderingen in verwachting'
  ]">
</Format>

## Klanten hun klanten
Met deze doelgroep kijk ik puur naar het eindproduct, wat onderdeel is van de periode ‘service'. De reden hiervoor is dat dit het enige is waar klanten hun klanten mee te maken hebben. 

De bedrijven van mijn klanten zijn middels de duur van de klantrelatie in te delen in twee groepen, waar ik voor beide een aparte manier van onderzoek heb gekozen: 
-	**Lange klantrelaties:** Bellen met een aantal mensen
-	**Korte klantrelatie:** Een korte vragenlijst integreren in de website van mijn klant

De vragen, welke voor beide groepen gelijk zijn, heb ik simpel gehouden:
-	Wat vond je positief aan de website?
-	Wat zou jouw ervaring op de website beter kunnen maken?

Deze twee vragen komen voort uit de bij de interviews gebruikte “Wat werkt en waar heb je behoefte aan?”.  Ik heb het hier iets anders verwoord, om het zo begrijpelijker te maken zonder extra uitleg te hoeven geven. 

De reden voor het simpel houden van de vragen is gelijk aan bij de interviews. Ik wilde zien wat boven water komt wanneer ik veel vrijheid geef in het beantwoorden van de vraag. Met gerichtere vragen leg je ze soms woorden in de mond. Ik wilde het zo natuurlijk mogelijk houden.

### Data gebruiken
Zoals gezegd beschrijft de data van klanten hun klanten alleen het eindproduct. Omdat deze data gelimiteerd is, is een eigen template overbodig. De data gebruik ik daarom als ondersteuning op de data van klanten. Het wordt dan ook in hetzelfde template ingevuld, onder ‘Eindproduct’. 